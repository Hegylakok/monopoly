MEGBESZÉLÉS JEGYZŐKÖNYVE 

A megrendelő fő igénye: 

A megrendelő csapatunkat azzal a szándékkal kereste meg, hogy egy asztali Java alkalmazást fejlesszünk az ismert Monopoly játék mintájára, melynek tematikája az Eötvös Loránd Tudományegyem Savaria Egyetemi Központ köré épül. 

A játék legyen minden korosztály számára elérhető, többjátékos, a játékidő az eredeti játékhoz képest jelentősen csökkenjen. 

A játék fizetőeszköze a kredit, cél elérni a szükséges mennyiségű kreditet a diploma megszerzéséhez. 

Amennyiben egy játékosnak elfogy az összes kreditje, kiesik a játékból. 

Minimális követelmények a játékkal kapcsolatban: 

legalább tíz percnyi játékidő 

legalább tíz megvásárolható mező 

felhasználóbarát felület 

Az igényelt kinézet: 

Maga a játéktér legyen kétdimenziós, a mezők vonatkozzanak az Eötvös Loránd Tudományegyem egyes részeire, vagy annak mindennapjaira. 

A meglepetéskártyák Neptun-üzeneteket rejtenek, amik a játékosok előremenetelét befolyásolják, pl.: 

"Értesítés önköltséges formára történő átsorolásról  (random mennyisségű kreditet nyersz  vesztesz)" 

"Ügyintéző általi lejelentkeztetés történt egy tantárgyról (random mennyisségű kreditet nyersz  vesztesz)" 

"Kurzus órarendi adatai módosultak (véletlenszerű mennyiségű kreditet nyersz vagy éppen vesztesz)" 

"Kérés státusz módosítása történt, ezért (véletlenszerű mennyiségű kreditet nyersz vagy éppen vesztesz)" 

"Az 5vös 5km-es futóversenyen vettél részt, menj a Start mezőre, és vedd fel a megérdemelt krediteket!" 

"A B-Clubban csapattál hajnalig, kimaradsz egy körből." 

"Teams-ről ledobott a wifi, ezért elvesztettél 1 kreditet." 

Játékmenet: 

A játékosok egy bizonyos mennyiségű kredittel kezdenek, és minden kör elején adott mennyiséget kapnak. 

A Neptun mezőre lépve a játékos meglepetéskártyát húz, amely alapján változik a kreditmennyisége, átlaga stb. 

Egyes játéktáblán elhelyezkedő mezők (tantermek, épületrészek) megvásárolhatóak, így ha azokra egy másik játékos lép, akkor köteles fizetni a tulajdonos részére a megvásárolt mezőhöz tartozó kreditmennyiséget. 

Bizonyos mezőkre lépve a játékos köteles fizetni a mezőn található szolgáltatás(ok)ért. 

 

MEGVALÓSÍTHATÓSÁGI ELEMZÉS 

A csapat humán, hardveres és szoftveres erőforrásai a projekt megvalósításához rendelkezésre állnak. 

A megvalósítás várható költsége alacsony, a szoftver kis erőforrásigényű (lásd: processzor- és memória-kihasználás). 

A szoftver várhatóan nem igényel nagymértékű későbbi karbantartást, illetve folyamatos üzemeltetési költsége sincs. 

Bár a megrendelő nem tért ki minden részletre a megbízás során, illetve több részlet kivitelezését a csapatra bízta, a projekt megvalósítása közben a megrendelővel folyamatos kapcsolattartás szükséges. 

 

KÖVETELMÉNY FELTÁRÁS ÉS ELEMZÉS 

Kutatás: 

A megrendelő egy már létező játék mintájára (Monopoly) kívánja elkészíttetni a programot, de a megrendelő feltétele az is, hogy ne kizárólag az eredeti játék menete és mechanizmusa köszönjön vissza a megvalósíté, hanem azért valami újat is tudjon mutatni. 

 

Osztályozás: 

Játékszabály 

Kinézet 

Játékmechanizmusok 

Prioritizálás: 

Fontos, hogy a játékosok tudjanak mezőket vásárolni és végig tudják játszani az egész játékmenetet. A meglepetéskártyák bővíthetőek ezen felül szabadon.